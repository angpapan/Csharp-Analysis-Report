Η κληρονομικότητα επιτρέπει την κατασκευή κλάσεων από κάποια υπάρχουσα κλάση και αποτελεί μία από τις βασικότερες λειτουργίες του αντικειμενοστραφούς προγραμματισμού.

Οι κλάσεις που κληρονομούν από κάποια άλλη ονομάζονται υποκλάσεις και έχουν διαθέσιμα όλα τα πεδία και τις μεθόδους της γονικής κλάσης, συμβάλλοντας στην επαναχρησιμοποίηση του κώδικα.

Συντακτικά, για να κληρονομήσει μία κλάση κάποια άλλη χρησιμοποιείται ο τελεστής \codebox{:}. Για παράδειγμα στον κώδικα \ref{inheritanceClasses} οι κλάσεις \codebox{Cat} και \codebox{Dog} κληρονομούν από την κλάση \codebox{Animal}.

Η κλήση του κατασκευαστή της γονικής κλάσης γίνεται με τη χρήση του κώδικα \codebox{: base(...)} αμέσως μετά τη δήλωση του κατασκευαστή της νέας κλάσης.

Οι κλάσεις \codebox{Cat} και \codebox{Dog} κληρονομούν και έχουν διαθέσιμα όλα τα μη ιδιωτικά πεδία και μεθόδους της \codebox{Animal}, όπως φαίνεται και κατά την εκτέλεσή τους στον κώδικα \ref{inheritanceExec}.

\input{code/Inheritance/Code/inheritanceClasses}

Η τροποποίηση μεθόδων της γονικής κλάσης από τις υποκλάσεις γίνεται με τη χρήση της δεσμευμένη λέξης \codebox{override} ανάμεσα από τον access modifier και τον τύπο επιστροφής της μεθόδου. Για να είναι δυνατή η τροποποίηση μίας μεθόδου είναι απραίτητο αυτή να έχει δηλωθεί από τη γονική κλάση ως \codebox{abstract} ή \codebox{virtual}. Στην πρώτη περίπτωση η μέθοδος δεν υλοποιείται καθόλου από τη γονική κλάση, ενώ στη δεύτερη παρέχεται υλοποίηση αλλά η υποκλάση μπορεί να εφαρμόσει τη δική της. Έτσι, μέσω της κληρονομικότητας επιτυγχάνεται και ο πολυμορφισμός.

\input{code/Inheritance/Code/inheritanceExec}

Όπως ισχύει και γενικότερα σε σχέση με την ορατότητα των πεδίων και των μεθόδων, οι δηλώσεις \codebox{private} διατίθενται αποκλειστικά στην ίδια την κλάση που τις δηλώνει, οι \codebox{protected} στην κλάση που κάνει τη δήλωση και τις υποκλάσεις τις, ενώ οι \codebox{public} είναι ορατές σε όλους.

Σημειώνεται πως στη C\# ενώ μία κλάση μπορεί να έχει όσες υποκλάσεις είναι επιθυμητό, κάθε υποκλάση μπορεί να έχει μία και μοναδική γονική κλάση. Αυτός ο περιορισμός δύναται σε να ξεπεραστεί σε ένα βαθμό με τη χρήση των \codebox{Interfaces} τα οποία επιτρέπουν πολλαπλή κληρονομικότητα.

